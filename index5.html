<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
    <link rel="stylesheet" href="./style4.css" />
  </head>
  <body>
    <section>
      <header>
        <a class="head" href="./main.html">Orqaga</a>
      </header>
      <div class="container">
        <h2 class="title">КАРДИОГРАММА</h2>
        <p class="subtitle">
          Кардиограмма, Нимадир бу хат? Нималар демоқда юрагим зарби? Нечун у
          кўксимда уринар фақат Парвозга талпинган тутқун қуш каби? Нечун туғён
          қилар, Не истар кўнгил, Не дер бу самандар — ўт ошиноси? Айтинг,
          шифокорим, Сиз кўз тиккан бул Турфа чизиқларнинг недир маъноси? Балки
          жон риштаси дегани шудир, Давоми умримнинг сўнгига туташ? Балки ҳаёт
          йўлим... Бу йўл ҳам ахир Ўша чизиқларга жуда ҳамўхшаш. Унинг ҳам
          паст-баланд, ўру қири бор, Уни ҳам қаршилар гоҳ тикан, гоҳ гул. Ёшлик
          равон йўлни танламас зинҳор, Унинг сўқмоқлари ҳамиша мушкул. Чунки
          юрак ўзи турмас лаҳза жим, Чунки машаққатдан ором топар жон. Лекин
          ҳамишалик раҳнамо қалбим Не учун дафъатан кўтарди исён? Уни
          ранжитдимми? У норозими? Балки билолмадим не унга матлуб? Доктор! Юрак
          мендан пинҳон розини Сизга ошкор этиб ёздими мактуб? Айтсин, Нима
          гуноҳ қилдим юракка? У бошлаган йўлдан сира қайтдимми? Одамлар олдида
          Ё ўзим якка — Юрагимга қарши бир сўз айтдимми? Ёки кимларгадир тавозе
          этиб Оқни қора дедим — имон бехабар? Ёки ноҳақликни кўриб, эшитиб,
          Кўзимни кўр қилдим, қулоғимни кар? Унга жабр этгулик нима айбим бор?
          Аҳд қилиб аҳдимда турмадимми ё? Дўстликка хиёнат қилдимми бир бор Ва ё
          ишқ йўлида бўлдим бевафо? Мен унинг измидан чиқмадим-ку ҳеч, Поймол
          этмадим-ку уни ҳеч қачон. Доим содиқ бўлган юрагим бу кеч Не учун
          дафъатан кўтарди исён? Биламан, Меҳнати унинг мушкулот, Осон тутиб
          бўлмас асло юракка. Еру осмон тинчир, Тинчир коинот, Лекин оромбилмас
          қалб ўзи якка. Биламан, Ғоят тез асрим шиддати, Елкаларга ортган
          уҳдаси буюк. Фазода чарх урган Ернинг суръатин Юракларга берган аслида
          шу юк. Шу юк босар унинг нақ ўртасидан, Бутун вужудимда шу юк залвари.
          Ажаб эмас, юрак аортасидан Ўтиб кетган бўлса олам меҳвари. Одам
          турилмас-ку даврини сайлаб, Замон танламасдим ва лекин ўзга. Қалб мени
          кечирсин, уни авайлаб — Олиб боролмасам тўқсонга, юзга. Аммо умидим
          бор, Авлодлар бир кун Бизнинг юракларга қилурлар ҳавас! Сен эса, эй
          қалбим, шу умид учун Энг сўнгги ёлқининг бера олсанг бас. 1971
        </p>
      </div>
    </section>
  </body>
</html>
